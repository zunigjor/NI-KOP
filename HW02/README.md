# Řešení problému max. vážené splnitelnosti booleovské formule (MWSAT) pokročilou iterativní metodou

### Pokyny
Problém řešte některou z pokročilých heuristik:

* simulované ochlazování
* genetický algoritmus

* Heuristika musí zvádat instance rozdílných vlastností (zejména velikosti) bez interaktivních zásahů. Minimální rozsah velikosti je 20–50 pro nejméně kvalitní práce. Je třeba doložit práci heuristiky v celém stanoveném rozsahu (nikoliv pro jednu velikost někde v rozsahu).

Základní kód musí být vypracován samostatně. Jazyk je libovolný. Komponenty použité z jiných zdrojů (knihovny, moduly) musí být jasně citovány.

Po nasazení heuristiky ověřte její vlastnosti experimentálním vyhodnocením, které přesvědčivě doloží, jakou třídu (rozsah, velikosti…) instancí heuristika zpracovává. Doporučujeme používat metriky nezávislé na platformě. Zejména v případě použití nestandardních, např. originálních technik doložte jejich účinnost experimentálně (což vyloučí případné diskuse o jejich vhodnosti).

Zpráva musí dokládat Váš racionální přístup k řešení problému, tedy celý pracovní postup. Ve zprávě je nutno popsat obě fáze nasazení heuristiky, jak nastavení, **(white box fáze)**, tak závěrečné vyhodnocení heuristiky **(black box fáze)**. Práce bez jasně oddělených těchto dvou fází bude pokládána za neúplnou. Protože zpráva dokládá Váš postup, prosím v popisu white box fáze uvádějte i neúspěšné pokusy, slepé uličky atd. V opačném případě vzniká podezření na volbu parametrů ad hoc. V popisu black box fáze uveďte, proč pokládáte výsledky za průkazné (alespoň úvahou).

**Prosím používejte definované formáty pro instance a řešení, usnadníte tak lepší přizpůsobení zkušebních instancí.**

